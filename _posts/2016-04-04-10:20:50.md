---
layout: post
title: Deloitte entra in AssoB.it
img: /img/deloitte_assobit3.png
bgimg: /img/post-bg.jpg
membro: L'associazione AssoB.it e Deloitte
ruolo:
---
[//]: # "Scrivere qui  sotto un summary del post"
Oggi Deloitte, una delle big four mondiali di servizi di consulenza e revisione,
 aderisce ad AssoB.it, l’associazione italiana per la promozione della tecnologia Blockchain.

<!-- more -->
[//]: # "Scrivere qui  sotto il post in markdown"
Milano, 5 aprile - Deloitte conferma il suo posizionamento alla frontiera dell’innovazione
FinTech entrando in AssoB.it, l’associazione italiana per la promozione della tecnologia blockchain.

“Si tratta di una scelta strategica per aiutare i nostri clienti a comprendere meglio
un'innovazione che promette efficienza, sicurezza e nuove opportunità, ma lancia al tempo
stesso una sfida dirompente ai business tradizionali”,
sottolinea **Paolo Gianturco, FinTech leader di Deloitte.**

“La componente FinTech rappresenta sempre di più un tassello fondamentale
nell'offerta del Consulting di Deloitte: per questo abbiamo deciso l’ingresso
in AssoB.it, dove collaborano i protagonisti italiani più dinamici e competenti
nell’ambito di questa nuova frontiera tecnologica”.

Già da tempo Deloitte partecipa a iniziative progettuali con diverse
istituzioni finanziarie sul fronte blockchain e virtual currencies e ha
recentemente lanciato un programma interno di formazione per le sue risorse,
rafforzando così le competenze in questa tecnologia.

“L’associazione è orgogliosa di accogliere tra i suoi membri Deloitte, una
società che ha dimostrato da tempo un interesse attivo ed appassionato nella
Blockchain. AssoB.it con questo ingresso prosegue e
potenzia il suo ruolo di diffusore di consapevolezza sulla tecnologia e sulle
sue implicazioni nei colloqui
con istituzioni, imprese e professionisti” dichiara
**il presidente di AssoB.it Gabriele Domenichini.**

**[Deloitte](http://www.deloitte.it)**

Deloitte è la più grande realtà nei servizi professionali alle imprese
in Italia, dove è presente dal 1923.
Vanta radici antiche, coniugando tradizione di qualità con metodologie e
tecnologie innovative. I servizi di audit, tax, consulting e financial
advisory sono offerti da diverse società specializzate in singole aree
professionali e tra loro separate e indipendenti, ma tutte facenti parte
del network Deloitte. Le stesse oggi contano oltre 3.600 professionisti, i quali
assistono i clienti nel raggiungimento di livelli d’eccellenza grazie alla
fiducia nell'alta qualità del servizio, all’offerta multidisciplinare e
alla presenza capillare sul territorio nazionale.  Grazie ad un network
di società presenti in 150 Paesi, Deloitte porta i propri clienti
al successo grazie al suo know how di alta qualità e ad una profonda
conoscenza dei singoli mercati in cui è presente. Obiettivo dei circa
200.000 professionisti di Deloitte è quello di mirare all’eccellenza
dei servizi forniti.

Il nome Deloitte si riferisce a una o più delle seguenti entità: Deloitte
Touche Tohmatsu Limited, una società inglese a responsabilità limitata,
e le member firm aderenti al suo network, ciascuna delle quali è un’entità
giuridicamente separata e indipendente dalle altre. Si invita a leggere
l’informativa completa relativa alla descrizione della struttura legale
di Deloitte Touche Tohmatsu Limited e delle sue member firm all’indirizzo

http://www.deloitte.com/about.

Member of Deloitte Touche Tohmatsu Limited

**[AssoB.IT](http://www.assob.it)**

Associazione senza scopo di lucro nata per promuovere la crescita e la
diffusione delle tecnologie blockchain, con obiettivi di informazione,
assistenza e dialogo istituzionale. Fornisce informazione qualificata
sull’argomento con l’organizzazione di eventi divulgativi e produzione
di materiali dedicati agli sviluppi tecnologici, alle normative legali
vigenti e allo studio dei rischi e dei vantaggi che si presentano a chi
opera in questo nuovo settore. Propone assistenza sia legale che di
business: sistemi di pagamento, decentralizzazione dei contratti,
investimenti in commodity sintetica, applicazioni legate a privacy e
sicurezza informatica. Favorisce il dialogo con le istituzioni attraverso
le relazioni che i suoi membri hanno con autorità fiscali, finanziarie
ed economiche.
