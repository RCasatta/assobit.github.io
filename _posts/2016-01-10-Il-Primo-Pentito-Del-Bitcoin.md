---
layout: post
membro: Gabriele Domenichini
ruolo: Membro fondatore AssoB.it
---
Mike Hearn ha pubblicato un [lungo articolo](https://medium.com/@octskyward/the-resolution-of-the-bitcoin-experiment-dabb30201f7#.8phq0b9wf) anninciando la fine dell'esperimento Bitcoin.
<!-- more -->
## Chi é Mike Hearn

Mike Hearn è un ex architetto software di Google che da 5 anni era appassionato di Bitcoin. Oggi lavora presso R3 CEV,
un cosorzio delle più importanti istituzioni finanziarie del mondo che sta cercando di disegnare un futuro per i 
cosiddetti "registri contabili condivisi" che promettono di dare conferma istantanea alle transazioni sui mercati
finanziari.
Ha scritto alcuni software e parlato in molte sedi sull'argomento Bitcoin.

Ho conosciuto Mike ad Amsterdam nel 2013 dopo averlo ammirato per le sue presentazioni sulle potenzialità che 
la tecnologia Bitcoin apriva nel campo della finanza. Ha sempre avuto il suo seguito e l'ho sempre ammirato per come
scriveva ed esprimeva le sue idee anche se non sempre le condividevo.

## Cosa è successo

La crescita inarrestabile della rete Bitcoin ha raggiunto un punto critico in cui è necessario prendere delle decisioni
di tipo architetturale ma che hanno pesanti ricadute di tipo politico e rischiano di snaturare il disegno originario del 
suo creatore e della comunità dei suoi adepti.

### Il disegno originario

Sembra facile esprimerlo a parole ma come sappiamo l'interpretazione degli scritti originari hanno sempre portato a 
conflitti nell'umanità.

Nel disegno originario del Bitcoin c'erano molte promesse. La maggior parte di queste si sono rivelate mancate dopo 7
anni di utilizzo e si discute molto se non fossero troppo ambiziose sin dall'inizio o se non siano state fraintese.

Il bitcoin in origine secondo gran parte della comunità prometteva transazioni istantanee e gratuite per tutti e il 
superamento dell'economia attuale basata sui governi centrali e sulle grandi istituzioni finanziarie teoricamente
controllati dai primi.

Con il tempo e l'esperienza questa visione è stata molto ridimensionata e la prova dei fatti ha costretto i bitcoiners a 
ragionare sui compromessi e su quella che dovesse essere la parte del disegno originario andasse conservata a tutti i costi.

Nell'ultimo anno la parte della comunità che vuole perseguire un'ideale in cui "tutte le transazioni devono essere gratuite per
tutti" si scontra con la parte della comunità che combatte per avere "transazioni che non possano essere censurate".

Avere tutte e due sembra in ultima analisi un compito difficile quanto quello di "salvare capra e cavoli" e la comunità
si spaccata in due:

* chi pensa che tutte le transazioni debbano essere gratuite o quasi e che lo stesso non saranno censurabili oppure se lo 
saranno non è comunque il disegno principale da perseguire

* chi pensa che la non censurabilità delle transazioni sia l'essenza distintiva del Bitcoin ed è disposto a sacrificare 
ad essa tutto il resto perchè "per tutto il resto c'è Mastercard".

### Leadrship, governance del Bitcoin

Il Bitcoin è molto difficile da definire ma sicuramente non è un'organizzazione. Parlare di governance è 
velleitario ma proprio questo porta a conflitti, scismi e crisi che tutto sommato possono essere considerate dinamiche normali 
in una NON organizzazione.

A causa comunque della naturale tendenza dell'essere umano al tentativo di semplificazione la comunità Bitcoin ha bisogno di
"punti focali" che in maniera dinamica guidino alcune fasi critiche della sua storia e questo conflitto ne ha creati due 
attorno a note personalità che riflettono le due ali del movimento.

La necessità della focalizzazione è anche dovuta alla crescita della complessità delle soluzioni tecniche per il sistema.
In questa dinamica i "tecnici" e gli "scienziati" sono diventati un importante punto di riferimento in quanto depositari di 
conoscenze via via più difficili da detenere a livello personale. Questo per me è un male perchè obbliga a prendere 
decisioni senza informazione adeguata ma è innegabile che non sempre è possibile al giorno d'oggi prendere decisioni 
informate in tutti i campi e il bitcoin è un ambito che sta diventando molto complesso.

Mike Hearn è senza dubbio un punto di riferimento per parte della comunità anche se le sue idee sulla decentralizzazione 
gli hanno fatto perdere molto seguito e la scelta di oggi non aiuta la sua causa. 

## Perchè lo ha scritto

Non mi azzardo a leggere la mia mente figuriamoci quella di Mike. Lo ritengo una persona molto intelligente ma sopratutto
estremamente pratica. La sintesi del suo articolo è "avevamo la ricetta per fare scalare il Bitcoin e mantenerlo una rete
per tutte le tasche. Un gruppo di potere non ce l'ha fatto fare e sta dirigendo il Bitcoin verso una direzione che non 
mi piace e che ritengo fallimentare". 

Prendendo per buona la sintesi che mi sono permesso di fare Mike ha espresso un giudizio che è in linea con le sue idee 
ed è in parte in linea con le idee della ditta per cui Mike ha scelto di lavorare quindi mi sembra una scelta ovvia e 
coerente.

Non possiamo dobbiamo scordare che R3CEV si pone come l'azienda che è formata dagli istituti di credito più importanti 
del mondo che hanno deciso di unirsi per indagare **ciò che di buono vedono nel progetto bitcoin cioé il *registro
contabile condiviso* scartando ciò a cui sono contrari la valuta digitale resistente ad ogni tipo di controllo politico**.

Il tema della fungibilità e dell'indipendenza del bitcoin dai "poteri forti" era stato già affrontato da Mike quando
due anni fa si era messo alla guida di un movimento che voleva "marchiare a fuoco" alcune transazioni e quindi 
alcuni bitcoin derivanti da attività illecite per permettere alle autorità di limitarne o impedirne la circolazione.
Com'è intuibile questo era assolutamente contrario alla fungibilità della moneta e metteva in dubbio il supposto
disegno originario del bitcoin come esente da censura.

Mike Hearn è un lucido sostenitore dello sviluppo dell'industria del Bitcoin intesa in senso istituzionalizzato e
soggetta al controllo delle "Autorità Competenti", sempre che in un fenomeno globale si riescano ad individuare 
le autorità competenti.

## Cosa succederà



